---
---
# ทำไมไม่เจาะถ้ำ

จากคุณ [หัษษาษิณ](https://pantip.com/topic/37803852/comment2211) สมาชิก Pantip.com

> FAQ เรื่องเจาะถ้ำเยอะมาก อย่าลืมค่ะว่าโครงสร้างถ้ำละเอียดอ่อนและมีพื้นที่ตกสำรวจเยอะมาก อีกทั้งยังไม่ทราบแน่ชัดว่าน้องๆอยู่ตำแหน่งไหน เจาะไปจะเจอทางตันหรือเหว ดีไม่ดีถ้ำอาจถล่ม ดินสไลด์ เปิดตาน้ำเพิ่ม ทำให้การค้นหาเป็นไปอย่างยากลำบากมากขึ้นและอาจจะเป็นไปไม่ได้เลยถ้าหินที่เกิดจากการเจาะไปปิดทาง นำมาสู้การฆ่าเด็กๆและทุกคนในถ้ำทางอ้อม เพิ่มเติมคือตอนนี้ฝนตก ขืนเจาะไปทั้งน้ำทั้งดินเข้าถ้ำพอดี ของเดิมที่มีปัญหาอยู่แล้วก็เพราะเรื่องน้ำกับทัศนวิสัย
>
> คนที่บอกว่าเจาะรูเล็กๆ แล้วหย่อนเครื่องยังชีพลงไป หากยังไม่รู้โครงสร้างถ้ำและพิกัดเด็กแน่ชัด ความพยายามก็สูญเปล่า เรื่องที่เจาะไปถ้ำแข็งแรงไม่เป็นอะไรหรอก อยากให้คิดว่าถ้ำคือถ้ำหินปูนนะคะ เป็นการสะสมแร่ธาตุต่างๆและแคลเซียมนับล้านๆ ปี แค่เจาะถนนปูนซีเมนท์ทำอุโมงค์ยังทำลำบาก แล้วนึกภาพการดำเนินงานบนที่ชัน ดินโคลน และการขนส่งเป็นไปอย่างยากลำบากดู ไม่ใช่ว่าทำไม่ได้ แต่เป็นทางเลือกสุดท้าย เนื่องจากมีตัวแปรที่ไม่สามารถควบคุมได้เข้ามาเกี่ยวข้องเยอะ อันตราย และมีความซับซ้อนมาก เสี่ยงมากกว่าได้
>
> คิดว่าความคิดเรื่องเจาะถ้ำคงเป็นหนึ่งในความคิดแรกๆของผู้เชี่ยวชาญที่ผุดขึ้นมา แต่ด้วยข้อจำกัดต่างๆ จึงไม่สามารถที่จะทำได้ ดังนั้นให้สันนิษฐานไว้ก่อนว่า อะไรที่เราคิดได้ คนที่ช่วยอยู่ก็คิดได้ไปแล้ว แต่มีอุปสรรคในการดำเนินแผน
>
> สรุป แผนเจาะถ้ำ เป็นไปได้ยาก แต่ไม่ใช่ว่าเป็นไปไม่ได้ เพราะอันตราย เสี่ยงสูง ขาดข้อมูลที่เพียงพอ จึงเป็นแผนจนมุมจริงๆ ถ้าไม่มีทางอื่นก็ไม่ทำ

>UPDATE เรื่องเจาะถ้ำ
>จากกรมทรัพยกรธรณี
>
>ศูนย์ปฏิบัติการธรณีพิบัติภัยกรมทรัพยากรธรณี สรุปสถานการณ์ วันที่ 28 มิถุนายน 2561 ณ เวลา 12.30 น.
>
>การดำเนินงานตามแนวทางที่ ทธ. เสนอ 
>บริเวณปากถ้ำ (พื้นที่ ก ) 
>1. เจาะภายในถ้ำเพื่อขยายโพรงและลดระดับน้ำ 
>1.1 เจาะเพื่อระบายน้ำ
>1.2 แซะเพดานถ้ำ
>
>บริเวณกลางถ้ำ (พื้นที่ ข ) 
>เจาะภายนอกถ้ำเพื่อขยายโพรงทางเข้า บริเวณกลางถ้ำ โดยเจาะแนวดิ่งเพื่อขยายปล่องที่สำรวจพบแล้ว (ข้อควรระวัง หินร่วง) พร้อมใช้อุปกรณ์กล้องทีวี boreholeหลังจากนั้นถ้าพบโถงถ้ำหลักให้ทำการขยายปล่องเพื่อนำเจ้าหน้าที่พร้อมเครื่องมือเข้าช่วยเหลือ กิจกรรม 1. ESRI แปลภาพถ่ายดาวเทียมเพื่อหาตำแหน่งที่มีโอกาสพบโพรงถ้ำ
>
>บริเวณปลายถ้ำ (พื้นที่ ค ) 
>เจาะโพรงหาทางเข้าตรงปลายถ้ำ บริเวณจุดน้ำมุด 
>กิจกรรม 1. ทธ. แปลภาพถ่าย 2 จุด บริเวณ ค1 ค2 และดำเนินการสำรวจ


